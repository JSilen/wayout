---
title: "Miksi hitaat kotisivut tappavat bisneksen?"
description: "Nettisivuja tehdessä pelkkä näyttävyys ja kauneus ei ikävä kyllä ratkaise kaikkea, sillä sivujen on myös toimittava moitteettomasti. Ja netti on valitettavan pullollaan hitaasti toimivia kotisivuja."
pubDate: "2025-11-22"
author: "Juuso Silén"
image: "/images/uploads/blog.webp"
category: "Kotisivut"
---

## Nopeus on valttia (ja euroja)

Ensinnäkin pahoittelut otsikon clickbaitistä, mutta näin se maailma nykyisin pyöriin. Mutta no, tavallaan otsikon kanssa liikutaan hyvinkin oikeilla jäljillä.

Olen kuullut useasti sanonnan, että "ei ole mitään rasittavaampaa kuin teknologia, joka ei toimi". Samaa voidaan ajatella myös verkkosivuista, jotka pätkivät, tökkivät, lagaavat, tai jotakin tältä väliltä. Ei riitä yhden käden sormet niihin kertoihin, kun jotakin olisi pitänyt tehdä tai ostaa, mutta yrityksen nettisivut ovat vain yksinkertaisesti tehneet elämästäni sillä hetkellä niin tuskaista, että olen kantanut rahani toisaalle.

Se, että asiat eivät tapahdu välittömästi oikeassa elämässä ei ole millään tasolla verrattavissa siihen,että jos kotisivusi eivät esimerkiksi lataudu kahdessa sekunnissa tai nettisivusi käyvät muuten vain hitaalla. Niin typerältä kuin se kuulostaakin, on moni ihminen tässä vaiheessa jo vaihtanut paikkaa. 

### Käyttäjä ei odota – eikä Googlekaan

Olemme aiemmin puhuneet siitä, kuinka [räätälöidyt verkkosivut](/ajankohtaista/kotisivut/raataloidyt-verkkosivut-ovat-yrittajan-paras-valinta) voittavat valmiseditorit suorituskyvyssä. Syy tähän on yksinkertainen: ihminen ei verkossa odottele. Tutkimusten mukaan jo kolmen sekunnin odottelu saa merkittävän osan kävijöistä poistumaan sivulta. Lähteitä kovan kuuloiseen, mutta täysin paikkansa pitävään väitteeseen löytyy mm. [tästä](https://www.thinkwithgoogle.com/marketing-strategies/app-and-mobile/mobile-page-speed-new-industry-benchmarks/), [tästä](https://www.akamai.com/newsroom/press-release/akamai-releases-spring-2017-state-of-online-retail-performance-report), [tästä](https://wpostats.com/), ja [tästä](https://www.cloudflare.com/learning/performance/why-site-speed-matters/).

Yrityksen nettisivujen nopeus, tai tarkemmin sanottuna hitaus, ei ole kuitenkaan ainoastaan ihmisten ongelma. Myös Google on ottanut sivuston nopeuden yhdeksi tärkeimmistä kriteereistään, kun se päättää, kuka pääsee hakutulosten kärkipaikoille. Tätä kutsutaan nimellä *Core Web Vitals*. Jos sivusi on teknisesti kankea ja latautuu kuin vanha modeemi, Google rankaisee sinua laskemalla sijoitustasi. Nopea sivu on siis suora lippu parempaan [orgaaniseen näkyvyyteen](/ajankohtaista/markkinointi/hanki-sivuille-orgaanisia-kavijoita).

### Nopeus on osa asiakaspalvelua

Moni ajattelee nopeuden olevan vain tekninen nippeli, mutta itse näen sen osana hyvää asiakaspalvelua. Kun sivu on nopea, viestit asiakkaallesi: "Arvostan aikaasi". Se luo ammattimaisen kuvan heti ensisekunnista alkaen.

Hitaus taas viestii usein huolimattomuudesta tai vanhentuneesta tekniikasta. Ehkä jopa laiskuudesta. Kuten todettu, valmiit ja raskaat teemat lataavat taustalla valtavasti koodia, jota kukaan ei tarvitse.

### Miten saat yrityksesi sivut lentoon?

Me Meriadocilla olemme ottaneet nopeuden sydämen asiaksi. Emme käytä editoreita, jotka hidastavat menoa, vaan rakennamme sivut alusta asti puhtaalla koodilla ja staattisella esirenderöinnillä. Tämä varmistaa, että:
- **Kuvat optimoidaan oikein**.
- **Turha koodipöhötys karsitaan pois.**
- **Sivut latautuvat silmänräpäyksessä**, olipa asiakkaasi sitten puhelimella tai tietokoneella.

Nopeat sivut eivät ole luksusta, ne ovat välttämättömyys nykypäivän bisneksessä. Jos tuntuu, että omat sivusi laahaavat perässä, [ole meihin yhteydessä](/yhteystiedot). Laitetaan yrityksesi nettisivut kerralla kuntoon!