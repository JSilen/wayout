---
title: "Hanki kotisivuillesi enemmän orgaanista yleisöä"
description: "Luonnollinen hakukonenäkyvyys tarjoaa kestävimmän perustan liiketoiminnalle verrattuna maksettuun mainontaan. Rahan säästämisen lisäksi kehität myös verkkosivujasi hakukoneystävällisemmäksi."
pubDate: "2025-10-27"
author: "Juuso Silén"
image: "/images/uploads/blog.webp"
category: "Markkinointi"
---

## Miksi asiakkaat kannattaa haalia sivuille orgaanisesti?

Markkinointi on nykyään usein melkoista huutokilpailua. Yritykset syytävät valtavia summia rahaa maksettuun mainontaan (kuten Google Adsiin tai somemainoksiin) saadakseen nopeita voittoja. Ja voin minä sen myöntääkin: maksettu mainonta on hyvä työkalu, kun tarvitaan liikennettä *nyt ja heti*.

Mutta jos haluat rakentaa jotain pysyvää, orgaaninen asiakashankinta – eli se, että ihmiset löytävät sinut luonnollisten hakutulosten kautta – on strategisesti, ikävä kyllä, pakollinen paha. Haluan laittaa vielä erikseen painon sanalle "Pakollinen". Orgaaninen liikenne ei ole vain "ilmaisia klikkauksia", vaan se on tapa rakentaa sellaista luottamusta, jota ei rahalla saa ostettua. Tapa saada jatkumoa ja pysyviä tuloksia.

### Ole kustannustehokas - älä heitä rahaa kaivoon

Maksettu mainonta on kuin erittäin huonosti rakennettu ikiliikkuja: niin kauan kuin syötät sille euroja, kävijöitä kyllä tulee. Mutta heti kun laitat rahahanat kiinni, liikenne sivuille stoppaa kuin seinään. Tämä luo kunnon oravanpyörän: olet riippuvainen mainosbudjetista, joka syö katteitasi joka ikinen päivä.

Jos pitäisi arvailla web-kehityksen suurimpia trendejä vielä jopa vuonna 2025, olisivat hakukoneoptimointi (SEO) ja laadukkaan sisällön luominen listan kärkipäässä. Eikä ihme, sillä näiden kahden "yksinkertaisen" keinon avulla teet yrityksen nettisivuista paljon houkuttelevaam kohteen kuin sillä, että sivusi vieressä lukee Googlen hakutuloksissa "mainos". 

Laadukas sisältö ja hyvä SEO vaatii paljon työtä, vaivaa ja toistoja, mutta kun lopulta on sadonkorjuun aika, sato korjaa jatkossa itse itsensä. Kätevää. 

Kun sivusi saavuttaa hyvän sijoituksen, se tuottaa tasaista liikennettä silloinkin, kun sinä olet lomalla ja laittanut mainokset jäihin. Se on sijoitus, joka maksaa itsensä takaisin korkojen kera.

### Luottamus on rautaa

En tiedä olenko tässä asiassa vähemmistössä tai edes uskottava tämän tekstin lukijoiden silmissä (myynhän tässä samalla omia tuotteitani), mutta kun etsin Googlesta jotakin, en koskaan klikkaa sitä linkkiä, jonka vieressä on "mainos". En pidä sitä luotettavana. Olkoonkin, että mainos olisi yrityksen X maksama, niin etsin tästäkin huolimatta ensimmäisen yrityksen X linkin, joka ei ole maksettu mainos.

Omasta käytöksestäni johtuen uskonin, että ainakin osa meistä skippaa mainokset automaattisesti. Me (tai tarkemmin minä) luotamme siihen, että hakukoneen "suosittelema" ykköstulos on siellä syystä – asiantuntijuuden, relevanssin ja hyvän sisällön vuoksi. Korkea orgaaninen sijoitus on epäsuora luottamuslause Googlelta. Se viestii asiakkaalle, että tämä yritys tietää mistä puhuu.

Luomalla hyödyllistä sisältöä, joka oikeasti auttaa asiakasta ratkaisemaan ongelmansa, asemoit itsesi alan asiantuntijaksi. Syvä asiakassuhde alkaa usein jo siinä vaiheessa, kun lukija huokaisee helpotuksesta löydettyään sivultasi vastauksen kysymykseensä. Mainos vain myy, sisältö auttaa ja sitouttaa.

Panostamalla orgaaniseen näkyvyyteen varmistat, että verkkosivusi eivät ole vain hieno käyntikortti, vaan tehokas ja automaattinen asiakashankintakone, joka kasvaa yrityksesi mukana.