---
title: "Saako hyvät nettisivut halvalla? Rehellinen vastaus yrittäjälle"
description: "Saako laadukkaat kotisivut oikeasti halvalla? Tässä rehellinen opas PK-yrittäjälle: milloin edullinen sivusto toimii ja milloin halpa tulee kalliiksi."
pubDate: "2026-02-03"
author: "Juuso Silén"
image: "/images/uploads/blog.webp"
category: "Kotisivut"
---

## Saako hyvät nettisivut halvalla?

Kuten se otsikossakin lukee: saako hyvät nettisivut halvalla?

Kysymys on varmasti usean yrittäjän huulilla, kun oman yrityksen verkkosivujen uusiminen on ajankohtaista. Kotisivut ovat lähes kaikille yrityksille pakollinen osa näkyvyyttä, mutta varsinkin pienellä budjetilla toimivalle yrittäjälle ne voivat tuntua isolta investoinnilta. Samalla internet on täynnä tarjouksia, joissa kotisivut luvataan muutamalla sadalla eurolla ja nopeasti valmiiksi.

Silloin on luonnollista miettiä, onko laadukas lopputulos mahdollista saada edullisesti vai tarkoittaako halpa aina huonoa.

Rehellinen vastaus on: joskus kyllä, mutta usein ei.

### Halpa ei ole sama asia kuin huono

Hyvät nettisivut voivat olla myös edulliset, jos tarpeet ovat selkeät ja kokonaisuus yksinkertainen. Kaikki yritykset eivät tarvitse verkkokauppaa, monimutkaisia toimintoja tai kymmeniä alasivuja. Monelle riittää selkeä perussivusto, joka kertoo mitä yritys tekee, kenelle se on tarkoitettu ja miten yhteyttä voi ottaa.

Tällainen sivusto voi olla kohtuuhintainen ja silti erittäin toimiva, kun se tehdään huolellisesti.

### Ongelma on siinä, mitä “halpa” yleensä tarkoittaa

Verkkosivuissa sana halpa tarkoittaa usein sitä, että jostain tingitään. Joskus tingitään ajasta. Joskus suunnittelusta. Joskus sisällöstä tai siitä, että sivustosta tulee helposti ylläpidettävä ja nopea.

Moni halpa sivusto näyttää päällepäin hyvältä, mutta alkaa myöhemmin tuottaa ongelmia. Yrittäjälle tämä ei ole luonnollisesti hyvä asia, sillä asian huomaa usein vasta jälkikäteen.

### Milloin halvat nettisivut tulevat kalliiksi?

Edullinen sivusto voi tulla yllättävän kalliiksi silloin, kun se ei palvele liiketoimintaa.

Jos sivusto ei herätä luottamusta, ei toimi kunnolla mobiilissa tai on hidas käyttää, se ei tue markkinointia eikä tuo yhteydenottoja.

Tämä korostuu erityisesti silloin, jos yritys käyttää rahaa mainontaan ja ohjaa liikennettä sivulle. Jos sivu ei vakuuta kävijää ensimmäisten sekuntien aikana, mainosraha valuu hukkaan nopeasti.

Toinen yleinen tilanne on se, että sivut joudutaan tekemään uudestaan vuoden tai kahden päästä. Aluksi valitaan edullinen paketti, mutta myöhemmin huomataan, ettei sivustoa ole helppo kehittää, päivittää tai optimoida. Silloin maksetaan käytännössä kahdesti.

### Mitä hyvät nettisivut oikeasti ovat?

Hyvä nettisivusto ei ole vain digitaalinen käyntikortti. Sen pitäisi tehdä ainakin nämä asiat:

- Kertoo selkeästi, mitä yritys tarjoaa.

- Herättää luottamusta.

- Ohjaa kävijän ottamaan yhteyttä tai ostamaan.

- Toimii nopeasti ja vaivattomasti myös puhelimella.

Kun nämä ovat kunnossa, verkkosivut eivät ole kuluerä, vaan työkalu, joka tukee yrityksen myyntiä ja markkinointia.

### Paljonko hyvät nettisivut sitten maksavat?

Tähän ei ole yhtä vastausta, koska hinta riippuu laajuudesta ja tavoitteista.

Yksinkertainen ja hyvin rakennettu sivusto voi olla kohtuuhintainen. Laajempi kokonaisuus, jossa tehdään sisältöä, hakukoneoptimointia ja suunnittelua kunnolla, on eri kokoluokassa.

Tärkeintä ei kuitenkaan ole löytää halvinta vaihtoehtoa, vaan sopivin ratkaisu yrityksen tilanteeseen.

### Yhteenveto

Saako hyvät nettisivut halvalla?

Jos tarpeet ovat selkeät ja sivusto tehdään järkevästi alusta asti, kyllä. Mutta jos halpa tarkoittaa kiireessä kasattua pakettia ilman suunnitelmaa, se tulee usein kalliiksi myöhemmin.

Hyvät nettisivut eivät ole temppu tai koriste. Ne ovat osa yrityksen myyntiä, luottamusta ja näkyvyyttä.

Jos mietit, ovatko omat sivusi ajan tasalla tai kannattaisiko niitä kehittää, voin tehdä niille nopean auditoinnin ja kertoa rehellisesti, mitä niille kannattaisi tehdä ja mitä ei.

Ota yhteyttä [tämän linkin kautta](/yhteystiedot/) ja katsotaan tilanne läpi.