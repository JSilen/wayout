---
title: "Miksi räätälöidyt verkkosivut ovat yrittäjän paras valinta?"
description: "Räätälöidyt verkkosivut toimivat yritykselle kuin yritykselle paremmin kuin editoreilla kasatut, kankeat ja tavanomaisesti hitaat, välillä jopa tietoturvattomat verkkosivut. Lue artikkelista lisää miksi."
pubDate: "2025-11-03"
tags: ["SEO"]
author: "Juuso Silén"
image: "/images/uploads/blog.webp"
category: "Kotisivut"
---

## Miksi kotisivujen erikoiskehitys voittaa valmisalustat?

Moni yrittäjä aloittaa digitaalisen matkansa helpoimmasta ja ennen kaikkea loogisimmasta mahdollisesta pisteestä: valitsemalla jonkin tunnetun sivu-editorin tai massatuotetun alustan. Se tuntuu järkevältä, sillä onhan se nopeaa ja "kaikki muutkin tekevät niin". Mutta jossain vaiheessa matkaa saattaa tulla seinä vastaan, tai vähintäänkin moni asia voi alkaa turhauttamaan.

Valinta valmiiden massaratkaisujen ja täysin räätälöidyn kehityksen välillä on yksi niistä strategisista päätöksistä, jotka joko helpottavat elämääsi vuosia tai aiheuttavat harmaita hiuksia ja turhia kuluja. Moderni, kevyt ja tehokas verkkokehys tarjoaa yrityksille sellaista venymiskykyä, jollaista yksinkertaisesti et saa valmisalustoilta – edes ostamalla.

### Suorituskyky on kilpailuetu

Buffetit ovat suomalaisille tuttu konsepti: "syö niin kuin paljon kuin jaksat" ja myönnettähävän se on, että ruokailun suhteen tämä on erinomainen keksintö. Kuitenkin verkkosivuja tehdessä konsepti ei olekaan enää niin toimivat. Valmiit sisällönhallintajärjestelmät kärsivät usein siitä, että tarjolla on kaikkea mahdollista, mutta suurin osa tavarasta on turhaa täytettä. Koska näiden alustojen on sovittava kaikille kukkakaupasta konepajaan, ne lataavat taustalla valtavan määrän koodia ja ominaisuuksia, joita sinun sivustosi ei koskaan käytä.

Tämä digitaalinen pöhötys taasen hidastaa sivustoa, ja nykypäivän kärsimätön nettiselaaja tuskin tätä odottelua sietää. Voidaan suurella todennäköisyydellä odottaa, että potentiaalinen asiakas, jonka olet jo saanut verkkosivuillesi kirjoittaa hakukenttään "Google", ja suuntaa kilpailijan sivuille. Ja toki on muistettava vielä se, että edes Google ei arvosta hitaita sivuja ja kipuaminen hakutuloksissa on yleensä hyvin hankalaa, jos sivut eivät ole teknisesti hyvässä kunnossa.

### Me luomme äärimmäistä nopeutta - hanki yritykselle kotisivut jo tänään!

Meidän räätälöity ja moderni lähestymistapa perustuu siihen, että sivuista tehdään mahdollisimman kevyitä jo kehitysvaiheessa. Sen sijaan, että palvelin alkaisi raksuttaa ja rakentaa sivua vasta kun joku klikkaa sitä, me käytämme staattista esirenderöintiä. Emme käytä pöhöttyneitä valmisteemoja, saatikka editoreita luodaksemme yrityksille kotisivuja, vaan teemme kaiken alusta alkaen itse. Täten saamme varmistettua, että nettisivujen taustalla ei ole mitään turhaa.

Tämä tarkoittaa käytännössä sitä, että sivut ovat jo valmiina "paketissa" odottamassa lukijaa. Kun joku klikkaa linkkiä, sisältö pamahtaa näytölle lähes välittömästi.

Ei turhaa odottelua.

Käyttäjä on tyytyväinen.

Google antaa peukkua paremmilla sijoituksilla.

### Parempi tietoturva

Jos käytät maailman suosituinta valmisalustaa, olet valitettavasti automaattisesti hakkereiden maalitauluna. Tarkoitus ei ole pelotella ja nostaa omaa tuotetta jalustalle, vaan syynä tähän on puhdas matematiikkaa: puolet internetin kotisivuista käyttää jo valmiiksi erästä nimeltä mainitsematonta valmisalustaa, joten luonnollisesti myös webin pahikset säästävät tässä aikaa ja vaivaa.

Useimmat tietoturva-aukot tulevat kolmannen osapuolen lisäosien, eli pluginien (tai tuttavallisemmin plugarien), kautta. Sivustosi on hyvinkin riippuvainen näistä erilaisista palikoista, mikä tarkoittaa samalla sitä, että kotisivusi ovat moninkertaisesti haavoittuvia erilaisia hyökkäyksiä kohtaan. Jos sinä tai sivustosi ylläpitäjä ei ole päivittämässä lisäosia jatkuvasti, lisäät samalla riskiäsi tietoturva-aukkojen osalta.

Kun rakennamme yrityksen nettisivut alusta alkaen itse, räätälöitynä ja staattisena, poistamme pelilaudalta monia eri riskejä: emme käytä omissa ratkaisuissamme niin sanottuja hakkerien herkkuja, kuten vaikka auki olevia tietokantoja tai palvelinpuolen sovelluslogiikoita.

Koska sivustosi ei tarvitse "keskustella" palvelimen kanssa joka kerta kun joku selaa sitä, siinä ei ole ovea, josta kutsumaton vieras voisi livahtaa sisään. Turvallisuus on rakennettu suoraan talon seiniin, eikä sitä tarvitse yrittää paikata jatkuvilla päivityksillä ja lisäsuojauksilla.

### Täydellinen räätälöitävyys ja kasvun mahdollisuus

Kuvittele, että ostat kalliin setin Legoja, mutta hetken aikaa niillä leikittyäsi huomaat, että vaikka kuinka vääntelet palikoita eri asentoihin, tuntuu lopputulos olevan aina samankaltainen. Silloin alkaa tuskallinen säätäminen, kalliit kiertotiet ja kompromissit, jotka lopulta rikkovat sivuston suorituskyvyn tai ulkoasun. Ja Legot olivat tässä puhdas kiertoilmaisu.

Räätälöity kehitys tarkoittaa, että meillä on täysi hallinta koodiin. Jos yrityksesi kasvaa tai tarvitset uudenlaisia toimintoja (kuten saumattoman integraation CRM-järjestelmääsi tai täysin uniikin tilausputken), silloin sellainen luodaan. 

Tämä lähestymistapa on aito sijoitus. Sivustoa ei tarvitse räjäyttää ja aloittaa nollasta kahden vuoden välein, koska se skaalautuu ja kehittyy yrityksesi mukana. Se on digitaalinen koti, joka on suunniteltu nimenomaan sinun liiketoimintaasi varten – ilman turhaa painolastia.